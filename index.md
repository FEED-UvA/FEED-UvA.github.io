---
layout: default
---

# Wat?
Wij zijn op zoek naar proefpersonen voor ons project over gezichtsuitdrukkingen!
Dit project, genaamd "FEED" (Facial Expression Encoding and Decoding), is een
omvangrijk project waarin we willen onderzoeken **hoe mensen informatie van
gezichten en gezichtsuitdrukkingen verwerken**. 

# Wie?
We zijn op zoek naar **gemotiveerde**, Nederlands-sprekende proefpersonen die ervaring hebben met
MRI-onderzoek. Eerdere ervaring met MRI-onderzoek (als proefpersoon) stellen
wij als eis omdat we zeker willen weten dat proefpersonen zich comfortabel voelen
in een MRI-scanner, zeker omdat het onderzoek zo'n **8 uur in de MRI-scanner** omvat!
Naast het MRI-deel omvat dit onderzoek nog **8 uur gedragsonderzoek**, waarbij je
verschillende gezichtsuitdrukkingen beoordeelt op verschillende eigenschappen
(bijvoorbeeld intensiteit, emotie, etc.). In totaal duurt dit onderzoek dus
16 uur (verdeeld over 10 sessies). 

Op dit onderzoek zijn wel een paar **inclusie-criteria** van toepassing. Deze
staan hieronder beschreven. Als je niet al deze criteria voldoen, kan je
helaas *niet* deelnemen aan dit onderzoek.

---

### 1. Je bent tussen de 18 en 35 jaar.
We zoeken proefpersonen in deze leeftijdsrange om de onderzoeksgroep zo homogeen mogelijk te houden.

### 2. Je hebt geen draadje achter je tanden.
Een draadje achter je tanden zorgt voor sterke verstoringen op de MRI-beelden, waardoor deze data onbruikbaar is. 

### 3. Je hebt geen metaal in je lichaam
Een MRI-scanner genereert een sterk magnetisch veld waardoor het niet veilig is om gescand te worden als je metaal in je lichaam hebt (dat niet verwijderd kan worden), zoals een pacemaker, neurostimulator, protheses, en botschroeven. Om te zien of veilig mee zou kunnen doen, kan je [dit screening-formulier]() checken - als je op één of meerdere vragen "ja" zou beantwoorden, dan kan je waarschijnlijk niet meedoen (belangrijk: piercings zijn *geen* probleem mits ze uit gedaan kunnen worden).

### 4. Je hebt eerder in een MRI-scanner gelegen voor psychologisch onderzoek.
Voor dit onderzoek gebruiken we een sterke MRI-scanner. Deze heeft een veel sterker magneetveld (van “7 Tesla”) dan bijvoorbeeld MRI-scanners in het ziekenhuis (deze zijn vaak maar “1.5 Tesla”). Door dit sterke magneetveld kan het zijn dat je een beetje duizelig wordt wanneer je in de MRI-scanner wordt geschoven. Er zijn geen gezondheidsrisico’s bekend met (7 Tesla) MRI in het algemeen en de mogelijke duizeligheid in het specifiek, maar voor mensen met een evenwichtsstoornis of mensen die snel duizelig worden, kan dit als onprettig ervaren worden.

### 5. Je hebt geen evenwichtsstoornis en je wordt niet snel duizelig.
Voor dit onderzoek gebruiken we een sterke MRI-scanner. Deze heeft een veel sterker magneetveld (van “7 Tesla”) dan bijvoorbeeld MRI-scanners in het ziekenhuis (deze zijn vaak maar “1.5 Tesla”). Door dit sterke magneetveld kan het zijn dat je een beetje duizelig wordt wanneer je in de MRI-scanner wordt geschoven. Er zijn geen gezondheidsrisico’s bekend met (7 Tesla) MRI in het algemeen en de mogelijke duizeligheid in het specifiek, maar voor mensen met een evenwichtsstoornis of mensen die snel duizelig worden, kan dit als onprettig ervaren worden.

### 6. Je hebt geen last van oorsuizen
Een MRI-scanner maakt tijdens het scannen veel lawaai. Door middel van oordoppen wordt het geluid tot een onschadelijk niveau teruggebracht, maar voor mensen die last hebben van oorsuizen ("tinnitus"), raden wij deelname aan dit experiment af.

### 7. Je heeft geen gediagnosticeerde psychologische stoornis (zoals depressie, ADHD, of autisme-spectrum stoornis).
Bij dit onderzoek worden plaatjes en filmpjes van emotionele gezichtsuitdrukkingen gebruikt, die mogelijk op een andere manier verwerkt kunnen worden door mensen mensen met een psychologische stoornis dan mensen zonder een dergelijke stoornis. 

### 8. Je gebruikt geen psychopharmaca.
Psychopharmaca zijn medicijnen voor psychologische stoornissen, zoals Ritalin, Lithium, en antidepressiva.

### 9. Je hebt geen moeite met het onderscheiden en onthouden van gezichten.
Sommige mensen hebben veel moeite om verschillende gezichten te onderscheiden en onthouden (in klinische termen heet dit “prosopagnosia”). Als je van jezelf weet dat je hier substantieel meer moeite mee hebt dan de gemiddelde persoon, dan raden we je af om mee te doen met dit onderzoek.

### 10. Je bent niet kleurenblind.
Voor sommige onderdelen van dit onderzoek is het relevant dat je verschillende kleuren kan onderscheiden, wat potentieel moeilijk of onmogelijk is voor mensen met kleurenblindheid.

### 11. Je hebt geen epilepsie.
Sommige onderdelen van het MRI-onderzoek bevatten flikkerende visuele plaatjes, die voor mensen met epilepsie als vervelend kunnen worden ervaren.

### 11. Je kan je goed concentreren voor een lange periode.
Dit onderzoek bevat verschillende langdurende, repetitieve taken — zowel binnen als buiten de MRI-scanner. Het is ontzettend belangrijk voor dit onderzoek dat je je kan blijven concentreren voor tenminste een uur (met korte pauzes tussendoor). Als je van jezelf weet dat je dit moeilijk vindt, raden we je af om mee te doen met dit onderzoek.

### 12. Je bent ten minste twee maanden aaneensluitend beschikbaar voor onderzoek (in de periode januari-juli 2019).
Omdat het onderzoek per proefpersoon is verspreid over 9 verschillende sessies op verschillende dagen, is het belangrijk dat je voor een lange, aansluitende periode beschikbaar bent. Dit betekent, bijvoorbeeld, dat het niet mogelijk is om je eerste twee sessies in November te doen, en vervolgens in december een half jaar naar het buitenland gaat voor studie of vakantie.

---

Als je denkt dat je voldoet aan alle bovenstaande inclusie-criteria, dan kan je je inschrijven voor dit onderzoek. Tijdens de eerste “sessie” van dit onderzoek, de intake, zullen de bovenstaande criteria nogmaals doornemen voor de zekerheid. Als er onduidelijkheid is over de genoemde criteria of als je niet zeker weet of je voldoet aan een of meerdere criteria, dan kan je dit altijd van tevoren overleggen met de proefleider (zie **Hoe kan ik meedoen?** voor contactgegevens).

# Waarom zou ik meedoen?
Om de wetenschap verder te helpen natuurlijk! We begrijpen uiteraard dat
17 uur een flinke tijdsinvestering is. Daarom krijg je ook een financiële
vergoeding van ten minste **360** euro (wat kan oplopen tot **500** euro afhankelijk van de presentatie op de verschillende psychologisch taken tijdens het experiment).  

# Waar kan ik meer informatie vinden?
Hieronder kan je de informatiebrochure van dit onderzoek downloaden. In deze brochure
staat de gang van zaken tijdens het onderzoek, de verschillende onderdelen, en overige
informatie in meer detail beschreven.

[**Download**](FEED_informatiebrief_lang.pdf) brochure.

# Hoe kan ik meedoen?
Stuur een email naar L [punt] Snoek [at] uva [punt] nl met als onderwerp "Deelname FEED onderzoek" met
vermelding van uw naam en leeftijd. Dan wordt er z.s.m. contact met u opgenomen!

---

De inhoud van zowel deze website als de informatiebrochure kunnen nog veranderen. Aan de inhoud van
deze website en informatiebrochure kunnen geen rechten worden ontleend.
